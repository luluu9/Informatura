Krajobraz
W pewnym paśmie górskim znajduje się n szczytów, które będziemy przedstawiać jako punkty
w układzie kartezjańskim na płaszczyźnie. Wszystkie punkty leżą powyżej osi OX, tzn. druga
współrzędna (y) każdego punktu jest dodatnia.
W punkcie (0,0) stoi obserwator. Jeśli dwa szczyty A i B mają współrzędne (xA, yA) oraz
(xB, yB), to mówimy, że:
• szczyt A jest dla obserwatora widoczny na lewo od B, jeśli xA/yA < xB/yB;
• szczyt B jest widoczny na lewo od A, jeśli xA/yA > xB/yB.
Wiemy, że żadne dwa szczyty nie leżą w jednej linii z obserwatorem, a zatem dla obserwatora
te szczyty nie zasłaniają się nawzajem. Ilustrację przykładowego położenia szczytów można
zobaczyć na poniższym rysunku:

(układ kartezjański od lewej do prawej)
D(-2,2), A(1,3), B(3,4), C(2,1)

W tym przykładzie, patrząc od lewej do prawej strony, obserwator widzi kolejno szczyt D,
szczyt A, szczyt B i szczyt C.
Współrzędne szczytów dane są w dwóch tablicach X[1..n] oraz Y[1..n] – szczyt numer i ma
współrzędne (X[i], Y[i]). 